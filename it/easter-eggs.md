<!-- TITLE: [IT] Gli easter egg su Discord -->
<!-- SUBTITLE: Una lista degli easter egg trovati su Discord -->

Un easter egg è una funzionalità non documentata/segreta in una parte di un software per computer che di solito è incluso per scherzo o per divertimento.

La seguente è una lista degli easter egg scoperti finora su Discord. 

Hai trovato un easter egg che non è nella lista? Fallo sapere a un Wiki Editor! 

# Pagina principale di Discord
Sulla [pagina principale](https://discordapp.com) del sito web di Discord ci sono molti oggetti che quando cliccati causano l'apparizione di un piccolo oggetto (di solito collegato a Mario) sullo schermo.

Un esempio degli oggetti cliccabili è il blocco con il punto di domanda nella parte superiore della pagina.

![Pulsante](/uploads/easter-eggs/newbutton.png "Un pulsante sulla pagina principale di Discord che genera un easter egg")

# La suoneria remixata
Durante l'avvio dell'app di Discord, c'è una piccola probabilità (lo 0,1%) che venga utilizzata una versione remixata della suoneria della chiamata in arrivo, sia per una chiamata vocale di gruppo sia per una a due persone. Se un utente riceverà la suoneria remixata, verrà riprodotta per tutta la durata della chiamata invece di terminare quando l'utente risponde. Secondo lo staff di Discord, questo è l'easter egg più raro. Puoi ascoltare la versione remixata [qui](https://canary.discordapp.com/assets/b9411af07f154a6fef543e7e442e4da9.mp3).

# La scorciatoia da tastiera segreta
Dal menu delle scorciatoie da tastiera puoi inserire un comando segreto che riproduce un'animazione basata sull'attacco [Shun Goku Satsu](
http://streetfighter.wikia.com/wiki/Shun_Goku_Satsu) dai giochi di Street Fighter.

Per vedere questo easter egg prima di tutto nel menu delle scorciatoie da tastiera premi `CTRL`+`/` su un computer Windows o `Command `+`/` su un Macintosh. Non può essere eseguito dalle app di Discord per smartphone. 

Una volta arrivati nel menu delle scorciatoie da tastiera, eseguendo il comando `H`+`H`+`[freccia destra]`+`N`+`K` verrà mostrata l'animazione sul tuo schermo. Puoi vedere l'animazione [qui](http://i.imgur.com/yV4M1jh.gif).

> Questo easter egg è stato pubblicato assieme all'aggiornamento TAYNE.

# La pagina della documentazione sui limiti di velocità
Nella [pagina della documentazione sui limiti di velocità dell'API di Discord](https://discordapp.com/developers/docs/topics/rate-limits) ci sono [due punti](http://i.imgur.com/BkLamTK.png) che quando cliccati aprono [questo sito](http://takeb1nzyto.space). Il sito è un'animazione divertente creata da [Dougley](http://dougleyownsthisdomain.takeb1nzyto.space/). Questo easter egg è stato implementato da Night, un membro dello staff di Discord.

# Il borsalino di Miguel
Sulla [pagina delle posizioni aperte](https://discordapp.com/jobs) di Discord puoi cliccare sulle teste dei vari membri dello staff. Quando clicchi su una testa, un oggetto (ad esempio una pokeball) cadrà su di essa. Se clicchi sulla testa di Miguel Gaeta, uno degli oggetti che può cadere è un borsalino blu violaceo (la quantità di clic che servono a far comparire il cappello varia). 

![Miguel](/uploads/easter-eggs/miguel.png "Miguel")

# La banana dell'empatia
Quando la tua [ricerca](/search) non fornisce risultati, Discord qualche volta mostrerà una «Banana dell'empatia» invece della solita finestra di nessun risultato trovato. È completamente casuale.

![Banana](/uploads/easter-eggs/banana.png "Banana")

# Computer Man
Visitando [printer.discordapp.com](https://printer.discordapp.com) si verrà reindirizzati ad un [filmato video](https://www.youtube.com/watch?v=jeg_TJvkSjg) di un vecchio show canadese chiamato «Vid Kids». Ad implementare questo easter egg fu [b1nzy](https://twitter.com/b1naryth1ef), uno sviluppatore di Discord. 

# Snek Game
Quando provi ad accedere a una pagina che non esiste ad esempio [questa](https://discordapp.com/ciaodadiscordia) si viene reindirizzati a una pagina 404. Facendo clic sul pulsante sulla console vicino a Nelly il robo-criceto, verrà avviato un gioco simile al classico Snake. Lo sviluppatore di Discord [tcoil](https://twitter.com/t_coil) ha creato questo gioco.

![Pulsante sulla console](/uploads/easter-eggs/console-button.png "Pulsante sulla console")