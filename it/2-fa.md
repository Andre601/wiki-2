<!-- TITLE: [IT] Autenticazione in due passaggi -->
<!-- SUBTITLE: Usare l'autenticazione in due passaggi su Discord -->

L'autenticazione in due passaggi (2FA) è una seconda misura di sicurezza richiesta durante l'accesso a Discord. Non è obbligatoria, ma è raccomandata per motivi di sicurezza. 
# Abilitare 2FA
Scarica un app di autenticazione (per esempio Authy o Google Authenticator) ed apri Discord. Una volta su Discord, vai nelle impostazioni utente e clicca su 'Abilita la verifica in due passaggi' nella sezione 'Il mio account'. Quando appare un pop-up, scannerizza il codice QR o inserisci la chiave 2FA nella tua app di autenticazione. L'applicazione dovrebbe iniziare a generare codici di 6 cifre. Inserisci un codice su Discord quando chiesto e clicca su 'Attiva'. 

Qunado accedi a Discord mentre 2FA è abilitata, ti sarà chiesto di inserire un codice *dopo* aver inserito la password (non è un sostituto). 

> NOTA: Discord Support non può rimuovere 2FA dal tuo account, solo tu puoi. Se non hai dei codici di backup e ti blocchi fuori dall'account, probabilmente non potrai recuperarlo.

# Codici di riserva
Nel caso in cui non riesci a generare dei codici, Discord ti dà alcuni codici di riserva. Puoi prendere questi codici in qualunque momento cliccando su 'Mostra i codici di riserva' nella sezione 'Il mio account' delle impostazioni utente. **Non far vedere questi codici a nessuno.** Ricordiamo inoltre di salvare questi codici in un posto sicuro nel caso perdi l'accesso all'app di autenticazione. **Ogni codice può essere usato solo una volta.**

# Disabilitare 2FA
Per disabilitare l'autenticazione a due passaggi, clicca 'Rimuovi autenticazione a due passaggi' nella sezione 'Il mio account' delle impostazioni utente. Devi aver accesso a Discord per farlo. 

# 2FA per i server
Se sei il Proprietario di un server, puoi abilitare l'autenticazione a due passaggi del server che richiede i membri dello staff di aver abilitato l'autenticazione a due passaggi nel loro account per fare "azioni amministrative pericolose". Per abilitarlo, clicca su 'Abilita verifica in due passaggi del server' nella sezione 'Moderazione' delle impostazioni del server. Ti sarà chiesto di inserire un codice a 6 cifre per continuare. 