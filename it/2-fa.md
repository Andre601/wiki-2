<!-- TITLE: [IT] Verifica in due passaggi -->
<!-- SUBTITLE: Come usare la verifica in due passaggi su Discord -->

La verifica in due passaggi è una seconda misura di sicurezza richiesta durante l'accesso a Discord. Non è obbligatoria, ma è estremamente consigliata per motivi di sicurezza. 
# Attivare la verifica in due passaggi
Scarica un app di autenticazione (come Authy o Google Authenticator) e apri Discord. Una volta su Discord, vai nelle impostazioni utente e clicca su «Attiva la verifica in due passaggi» nella sezione «Il mio account». Quando appare un pop-up, scannerizza il codice QR o inserisci la chiave di verifica nella tua app di autenticazione. L'app dovrebbe iniziare a generare codici di 6 cifre. Inserisci il codice generato dall'app su Discord sucessivamente fai clic su «Attiva». 

Quando proverai ad eseguire l'accesso a Discord mentre la verifica in due passaggi è attivata, ti sarà chiesto di inserire un codice *dopo* aver inserito la password (non è un sostituto). 

> NOTA: L'assistenza di Discord non può disattivare la verifica in due passaggi dal tuo account, solo tu puoi. Se non hai dei codici di riserva e perdi l'accesso diretto all'account, probabilmente non potrai recuperarlo.

# Codici di riserva
Nel caso in cui non riesci a generare dei codici, Discord ti fornisce alcuni codici di riserva. Puoi visualizzare questi codici in qualunque momento cliccando su «Mostra i codici di riserva» nella sezione «Il mio account» delle impostazioni utente. **Non devi mai condividere questi codici.** Ricordiamo inoltre di salvare questi codici in un posto sicuro nel caso perdi l'accesso all'app di autenticazione. **Ogni codice può essere usato solo una volta.**

# Disattivare la verifica in due passaggi
Per disattivare la verifica in due passaggi, fai clic su «Rimuovi la verifica in due passaggi» nella sezione «Il mio account» delle impostazioni utente. Devi aver eseguito l'accesso a Discord per farlo. 

# La verifica in due passaggi del server
Se sei il proprietario di un server puoi attivare la verifica in due passaggi del server, questo farà sì che i membri dello staff abbiano attivato obbligatoriamente la verifica in due passaggi nel loro account per poter eseguire «azioni amministrative pericolose». Per attivarlo, clicca su «Attiva verifica in due passaggi del server» nella sezione «Moderazione» delle impostazioni del server. Ti sarà chiesto di inserire un codice a 6 cifre per continuare. 