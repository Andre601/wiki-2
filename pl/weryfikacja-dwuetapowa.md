<!-- TITLE: Weryfikacja Dwuetapowa -->
<!-- SUBTITLE: Używanie weryfikacji dwuetapowej na Discordzie -->

Weryfikacja dwuetapowa jest drugim stopniem bezpieczeństwa podczas logowania do Discorda. Nie jest wymagana, lecz zalecana ze względów bezpieczeństwa.
# Włączanie weryfikacji dwuetapowej
Pobierz aplikację uwierzytelniającą (jak np. Authy czy Google Authenticator) i otwórz Discorda. Następnie przejdź do ustawień użytkownika i kliknij "Włącz weryfikację dwuetapową" w zakładce "Moje konto". Gdy pojawi się okienko, zeskanuj kod QR lub wpisz klucz weryfikacji dwuetapowej do twojej aplikacji. Aplikacja zacznie generować kody składające się z 6 cyfr. Wpisz aktualny kod w Discorda i kliknij "Aktywuj".

Podczas logowania do Discorda, gdy jest włączona weryfikacja dwuetapowa, będziesz musiał podać aktualny kod z aplikacji, zawsze po podaniu hasła (nie jest to zamiennik).

> NOTKA: Pomoc Discorda nie może wyłączyć weryfikacji dwuetapowej na twoim koncie, możesz to zrobić to tylko samemu. Jeśli nie masz kodu zapasowego i stracisz aplikację uwierzytelniającą, nigdy nie zalogujesz się na swoje konto.

# Kody zapasowe
Discord dostarcza ci kody zapasowe na wypadek braku dostępu do aplikacji uwierzytelniającej. Możesz je pobrać w każdej chwili, gdy jesteś zalogowany, klikając "Pokaż zapasowe kody" w zakładce "Moje konto" ustawień użytkownika. **Nie dziel się z nikim tymi kodami.** Sugerujemy zapisać te kody w bezpiecznym miejscu, na wypadek utraty aplikacji uwierzytelniającej. **Każdy kod działa tylko raz.**

# Wyłączanie weryfikacji dwuetapowej
Aby wyłączyć weryfikację dwuetapową kliknij "Usuń weryfikację dwuetapową" w zakładce "Moje konto" ustawień użytkownika. Musisz być zalogowanym na Discordzie, aby to zrobić.

# Weryfikacja dwuetapowa na serwerze
Jeśli jesteś właścicielem serwera, możesz włączyć wymóg weryfikacji dwuetapowej. Po włączeniu każdy administrator musi mieć chronione nią swoje konto, aby móc wykonywać "potencjalnie szkodliwe akcje administracyjne". Aby ją włączyć kliknij na "Włącz wymóg weryfikacji dwuetapowej" w zakładce "Moderacja" ustawień serwera. Będziesz musiał podać kod z aplikacji uwierzytelniającej, aby to zrobić.