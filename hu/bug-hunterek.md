<!-- TITLE: [HU] Bug Hunterek-->
<!-- SUBTITLE: Segítenek a Discord fejlesztőinek a hibajelentések kezelésében és a hibák javításában -->
# Bug Hunterek
A Bug Hunterek olyan Discord felhasználók akik olyan hibákat találtak bármely Discord kliensben, majd jelentették azt, és ezt három másik felhasználó megerősítette [Dabb](https://cdn.discordapp.com/attachments/309775070065328131/316330589634560020/DabbitDab.gif)it Prime vezetésével. Ők segítenek a Discord fejlesztőknek felfedezni, majd javítani a hibákat.

Minden nap megnyitják a Discordot, és keresik a további hibákat, és megerősítik a más felhasználók által jelentetteket. A [Discord Canary](/hu/canary) klienst használják, és mindennap keményen dolgoznak, hogy segítsenek az új felhasználóknak hibákat találni, ellenőrzik, hogy nincs-e olyan hiba melyet többször jelentettek, és néha segítenek a jelentések formázásában is.
## Légy te is Bug Hunter!
Hogy Bug Hunter lehess az alábbiakat kell megtenned:

* Csatlakozz a Discord Testers szerverhez
* Találj egy hibát
* Ellenőrizd a Trello táblákat
* Formázd a jelentésed
* Küldd el a jelentést
* Fogadtasd el!
### Csatlakozz a Discord Testers szerverhez
Az első lépésként csatlakoznod kell a Discord Testers szerverhez. Ha már tagja vagy, nem kell semmit sem tenned. Ha nem, [itt](http://discord.gg/discord-testers) egy meghívó!
### Trello ellenőrzése
Miután beléptél a szerverre, ellenőrizned kell Trellon, hogy a hibát már jelentették-e:
* [Windows/Mac/Böngésző hibák](https://trello.com/b/AExxR9lU/canary-bugs)
* [Android hibák](https://trello.com/b/Vqrkz3KO/android-beta-bugs)
* [iOS hibák](https://trello.com/b/vLPlnX60/ios-testflight-bugs)
* [Linux hibák](https://trello.com/b/UyU76Esh/linux-bugs)
### Jelentés formázása
Miután ellenőrizted, hogy még nem jelentették azt a hibát amit találtál, jelentheted. A séma a hibák jelentéséhez a #bot-help csatornában, vagy pedig a jelentések helyének megfelelő csatornában kitűzött üzenetek között található.
### Jelentés elküldése
Nagyon egyszerű, csak formázd a jelentésed, és küldd el a megfelelő hiba jelentő csatornába.
### Mit kapok mindezért?
* Bug Hunter General – Miután ellenőrizték a jelentésed, hozzáférést nyersz az ultra-különleges Bug Hunter General csatornához. A Bug Hunterek ezt a csatornát használják az elfogadatlan hibák megvitatására, és viccelődésre.
* Ellenőrizd a jelentett hibákat – Amint hivatalosan is Bug Hunter leszel, elfogadhatod, vagy elutasíthatod a jelentett hibákat.
## Tippek
A hibák felfedezésének legjobb módja, ha normál, átlagos módon használod a Discordot. Ne keresd görcsösen a hibákat, előbb-utóbb majd eléd kerül egy.
* Használd a Discord Canary klienst, hogy minél hamarabb megkapd a legfrissebb funkciókat és hogy tesztelhesd azokat. 
* Ne engedd, hogy egy elutasított hiba amit te jelentettél elvegye a kedved. Mindenkivel megesik. Lépj tovább, olvasd el az okot, hogy miért utasították el.